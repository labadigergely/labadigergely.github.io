
---
layout: posts
title: Irodalmi műfajok elmélete és története a 18&ndash;19. században
categories: kurzusok_2015_tavasz
tags: klasszikus&ndash;magyar&ndash;irodalom oktatás
---
> szeminárium, szerda, 12&ndash;13.30, Sík Sándor Irodalmi Olvasó

###Kurzusleírás
Az *Irodalmi műfajok elmélete és története a 18–19. században* című kurzus az *Előadások a klasszikus magyar irodalomból* kísérőszemináriuma, ennek megfelelően az ott tárgyalt ismeretkörök elmélyítése, illetve tágabb kontextusba helyezése a célja. Minden órán legalább egy, a forrásszöveghez kapcsolódó referátum hangzik el, amit vita követ.

###Követelmények
A félév során írásbeli és szóbeli feladatokat kell elvégezni. Írásbeli feladatok: a szövegismereti dolgozatok 75%-ának sikeres teljesítése, egy 2500 szó terjedelmű szemináriumi dolgozat elkészítése. A szóbeli feladat: egy referátumot kell tartani, a létszámtól függően egy órán több referátum is elhangozhat. A szemináriumi dolgozatot a fent megadott e-mail címre kell elküldeni. A szemináriumról három alkalommal lehet igazolás birtokában hiányozni. Minden hiányzást egy-egy háromoldalas esszével kell pótolni. Ha valaki nem teljesíti a feladatokat, bármelyiket, akkor a szemináriumot nem teljesítette.

####Határidők
- 2015. május 6. Szemináriumi dolgozatok elküldése.
- 2015. május 16. Pótesszék elküldése.

####Szemináriumi dolgozat

#####Formai elvárások
- A 2500 szó (A/4-es oldal 12 pontos betű és másfeles sorköz) a járulékos részek, tehát a címlap, a tartalomjegyzék, az esetleges táblázatok, képek és mellékletek nélkül értendő.
- A szakirodalom felhasználásának szabályaira nézve a SZTE BTK rendelkezése az iránymutató: a szó szerinti idézeteket a megfelelő írásjellel vagy egyéb tipográfiai megoldással jelölni kell, valamint pontos hivatkozást kell hozzájuk fűzni, amely alapján visszakereshető az idézett rész. Ha egy gondolatmenetre, elképzelésre általában történik a hivatkozás, azt is pontosan fel kell tüntetni.
(http://www.arts.u-szeged.hu/karunkrol/szabalyzatok-110214)
- Kötelező elemek: címlap (szerző, cím, szeminárium megnevezése, félév megnevezése), tartalomjegyzék a dolgozat elején, fejezetek-szakaszok.

#####Tartalmi elvárások
- A dolgozatnak bizonyítani kell, hogy írója ismeri az adott problémához kapcsolódó alapvető primer és szekunder szövegeket (az egyes témáknál felsoroltakon túl még legalább öt tétellel növelni kell a felhasznált irodalmat). A dolgozat felépítésének értelemszerűen meg kell felelnie az érvelő szövegekkel kapcsolatos általános elvárásoknak.

####Referátum

#####Formai elvárások
- A referátum érvelésének jól követhetőnek kell lennie. Ehhez vagy egy nyomtatott vázlatot kell szétosztani, vagy egy prezentációt kell készíteni (laptop és projektor biztosítva, az elérhető formátumok: ppt, odp, pdf, prezi [van internetkapcsolat]).

#####Tartalmi elvárások
- A referátumoknak alapvetően problémafelvető jellegűnek kell lenniük, azaz valamely, vagy a szakirodalomra támaszkodó, vagy azt továbbgondoló, annak ellentmondó hipotézisből kell kiindulni, és ez alapján felépíteni az érvelést. Tartalmi ismertetés csak annyiban megengedett, amennyiben a koncepció kifejtéséhez szükséges.

###Tematika
- a `COOSPACE`-en hozzáférhető
