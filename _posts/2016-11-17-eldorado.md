---
title: Egy másik Eldorado
layout: post
categories: lesebibliothek
tags: ÖNB digitalizálás
---
Az osztrák nemzeti könyvtárban is digitalizálnak. A Google Books végezte a munkát. Ennek megfelelően a Google keresőjén keresztül elég jól elérhetők ezek. Már amennyiben megtalálja a kereső, merthogy az automatikus szövegfelismerés nem mindig erőssége. Különösen régebbi könyvek esetén. Így lesz Voltaire-ből Boltaire.

Azonban az osztrák nemzeti könyvtár katalógusa felől eljuthatunk a digitális anyagokig (Katalogsuche/Digitale Ressourcen). A Google-lel ellentétben nincs külön gomb a letöltésre. Mégis le lehet tölteni. Behívja az ember az első/bármelyik oldalt – például [Jókai *Dekameronja* első kötetét](http://digital.onb.ac.at/OnbViewer/viewer.faces?doc=ABO_%2BZ225115706), jobb gombbal klikk a képre, és ott: `buch herunterladen`. Még ki kell pipálni, hogy csak kutatjuk, megadunk egy email-címet, illetve hogy az egész könyvet, vagy csak konkrét oldaltartományt akarunk-e letölteni, captcha kitöltése, és 5 perc múlva megjön a link a letöltésről.

Ennélfogva az összes korábbi posztban, ahol a bécsi nemzeti könyvtárra hivatkoztam, és azt állítottam, nem tölthető le egyben, tévedtem. Letölthetők. De a történeti hűség kedvéért maradjanak így. Úgy.
