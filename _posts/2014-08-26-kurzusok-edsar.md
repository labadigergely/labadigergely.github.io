---
layout: post
title: Értelmezés és digitális sajtó alá rendezés
categories: kurzusok_2014_osz
tags: digitális&nbsp;bölcsészet oktatás
---

> szeminárium, szerda, 10–12, PC-labor

#Kurzusleírás
Online kiadványok létrehozása: elmélet és gyakorlat. A kurzus gyakorlatorientált, a hallgatók előzetes xml-ismereteire támaszkodva megismerteti őket a *Text Encoding Initiative* mögött álló szövegszemlélettel és kódolási filozófiával. A gyakorlat során a félév kétharmadában a kritikai kiadások kódolásának kérdéseivel és lehetőségeivel foglalkozik a Mikszáth Kálmán kritikai kiadás 42. kötetének példáján keresztül. Az elvégzett munkát ellenőrzés után a *Petőfi Irodalmi Múzeum* DigiPhil nevű szolgáltatása fogja felhasználni, a kódolók nevét és elvégzett munkáját feltüntetve. Az utolsó hónapban pedig a kéziratos forráskiadás során felmerülő kérdések TEI-konform megoldásával fogunk foglalkozni, ami az *MTA-DE Klasszikus Magyar Irodalmi Textológiai Kutatócsoport* munkájához kapcsolódik.

#Követelmények
A kurzus első részében a hallgatóknak 2014. október 24-ével bezárólag el kell készíteniük az első órán megbeszélt anyag TEI-konform, az előzetesen megadott szempontoknak megfelelő átírását. A kurzus második részében összesen kettő 19. századi levél betűhű átiratát és TEI-konform, az előzetesen megadott szempontoknak megfelelő kódolását kell elvégezni 2014. december 4-éig.

#Tematika
> Mivel a feldolgozandó anyag folyamatos kódolási munkát igényel, amely során bármely fázisban bármilyen probléma felléphez, ezért nincs heti előrehaladási terv, a felmerülő kérdések függvényében tárgyaljuk a most felsorolt témaköröket. A kurzusvezető segítségén túl a [Szakirodalomban](#szakirodalom) ezek megoldásához szükséges további irodalom található. 

- a szövegszerkezet jelölésének kérdései
- a szövegértelmezés jelölésének kérdései
- a szerkesztői beavatkozás jelölésének kérdései
- az elsődleges források sajátosságai
- a kritikai kiadások sajátosságai

#Szakirodalom
> Általában javasolt a következő folyóiratok használata: [Journal of TEI](http://journal.tei-c.org/journal/index), [Digital Humanities Quarterly](http://www.digitalhumanities.org/dhq/), [Jahrbuch für Computerphilologie](http://www.computerphilologie.de/), Literary and Linguistic Computing

- [Bíró Szabolcs: Szövegfeldolgozás XML alapokon. Budapest: Neumann Kht. 2005.](http://www.tankonyvtar.hu/en/tartalom/tkt/szovegfeldolgozas-xml/index.html)
- Király Péter: Kritikai kiadás és XML. In *Publicationes Universitatis Miskolciensis. Sectio Philosophica. 9. köt. 4. sz. Septuagesimo anno humanissime peracto. Tanulmányok Kulcsár Péter 70. születésnapjára.* Miskolc, 2004, 119–149.
- [Parádi Andrea: Internetes kritikai szövegkiadás. In Bíbor Máté et al.: *A magyar irodalom filológiája. Budapest: Gépeskönyv. 2005.](http://www.tankonyvtar.hu/hu/tartalom/tkt/magyar-irodalom/ch13.html)
- [Ron Van den Branden, Melissa Terras, Edward Vanhoutte: *TEI by Example*](http://teibyexample.com).
- [TEI: P5 Guidelines.](http://www.tei-c.org/release/doc/tei-p5-doc/en/html/)

